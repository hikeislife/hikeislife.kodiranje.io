<section>
 <h1>Command line / command prompt (cmd) ili komandna linija</h1>
 <div style="border: thin solid black; border-radius:4px;">
 <div class="cmd">
  <table>
   <tr>
    <th><span class="lilcmd"><sup>C&gt;_</sup></span>C:\Windows\system\cmd.exe</th>
   </tr>
   <tr>
    <td>
     <p>C:&gt; Ako mislite da je crni ekran komande linije, i njen čisto tekstualni interfejs zastrašujuć, odmah da vam kažem da nema razloga za brigu. Sve je to za ljude. Nekada, niste imali drugog načina da radite s kompjuterima osim kroz komandnu liniju i slične interfejse. Ako su "naši preci" mogli da rukuju cmd-om, možete i vi. Štaviše, nije retka pojava da se ljudima toliko svidi rad s cmd-om, da počnu da je preferiraju nad kliktanjem</p>
     <p>C:&gt;_</p>
    </td>
   </tr>
  </table></div>
 </div>
</section>
<section>
 <h2>Zašta će mi command line u 21-om veku?</h2>
 <p>Hoćete da naučite da kodirate, a plaši vas mala komandna linija? Kako ćete da pristupite git-u? Preko web interfejsa? Pa da vam se svi smeju? Da kažu ljudi "gde ste vi učili kodiranje, a ne znate ni komandnom linijom da rukujete?" Sramota. Kako ćete ne daj Dabože, sutra da radite sa ozbiljnijim programima, ako ste morali da preskočite i node.js, i Phyton i Less?</p> 
 <p>Komandna linija omogućava pristup nekim funkcijama operativnog sistema kojima inače ne biste imali pristup. Npr: promena privilegija na nekom fajlu, pregledanje skrivenih foldera, ili administracija servera.</p>
 <p>Plus stvarno je laka</p>
 <p>Plus plus, izgleda ćete ekstra cool ako znate da rukujete cmd-om</p>
 <h2>Pozivanje komandne linije</h2>
 <p>Pritisnite taster sa Windows logoom i slovo R, win+R. U prozoru koji se otvori, ukucajte "cmd" bez navodnika. Pritisnite enter. ta-da. Ovako otvoren cmd će se otvoriti na vašem user folderu na windows-u.</p>
 <h2>Podešavanja cmd-a</h2>
 <p>Kad ste već otvorili mali crni prozor, možete i da podesite neke opcije ne bi li vam iskustvo bilo prijatnije. U gornjem levom uglu, videćete ikonicu koja izgleda kao majušni command line. Kliknite na nju, pa u padajućem meniju, izaberite "properties".</p>
 <div class="superbox tip">Ono što je bitno da namestite, jeste u tabu Options. U polju "Edit Options" videćete dva polja, "Quick edit mode" i "Insert mode". Selektujte oba. Miš generalno ne radi u komandnoj liniji, ali je ovo način da aktivirate neku osnovnu funkcionalnost miša, tako da ne morate baš sve da kucate.</div>
 <div class="superbox kviz">Font, Layout i Colors tabovi će vam omogućiti da podesite izgled svoje komandne linije. Kažu da je kombinacija zelene pozadine i žutih slova najprijatnija za oči, te da su zato stolovi za stoni tenis zeleni, a loptice bele, jer niko nije počeo da proizvodi žute, ali to je bila cela namera sa zelenim stolovima. Probajte to sami da namestite.</div>
 <p>Sada kad smo aktivirali Quick edit i instert mode, možete mišem kopirati i paste-ovati tekst iz, i u, komandnu liniju. Selektujte mišem tekst koji želite da kopirate, pa na selektovan tekst kliknite desnim klikom. Time ste kopirali tekst. Sada kliknite desnim klikom gde želite da pastujete tekst. Kao što vidite, radi.</p>
</section>